-. 96..

deo administrentur, deflectet fortasse dicetque: cum primam
illam mundi constitutionem sibi deus proponeret, nt omnium
ita hominis quoque rationem habuit; maiora autem aum tum
molitum esse, quam ut ad solius hominis i'elieitam omnia
ordinaret. Quod profecto de ben. Vtrae legimus: „Nec
imbecillitate permanent (scil. in proposito), sed qnia non
libet ab ‘optimis aberrare et sic ire decretum est. ln prima
autem illa constitutione, cum uniuersa disponerent, etiam
nostra viderunt rationemque hominis lrabueruut.“ Primae
igitur illius originis tenebris et caligine omnia merguntur.
Quibus da causis autem deus in prima illa corastitutione
eiusmodi vitia admiserit, non audimus. Immo inter mundum,
qni causas malorum continet, et voluntatem deornm mala
detrectantium hiatus discidiumque haud parvum aperiri
videtur, cum nat. quaest. Vl,3,l legamus: „Illud quoque
proderit praesumere enimn, nihil horum deos facere, neque
ira numinum aut caelum concuti aut terram: suas'ista
causas habent nec ex imperio saeviunt, sed quibusdam vitiis,
ut corpora nostra, turbantur et tunc, cnm facere videntur
iniuriam, accipiunt.“ Quam fugit, pericnlum hic imminere,
ne in castra Epicureorum cursum mundi a vita deorum
separantium necopinatoincidat? Quod periculum certe non
excogitati cuiusdam dogmatis beneficio, non contemplatione
cognitioneqne naturae evitavit, sed vero proprioque dei
amore, qui praecipue in epistulis cernitur. Epicurum antem,
qui tam anxie deos in intermundiis seclusit, talem secretam
coniunctionem deorum cnm hominibus admisisse, minime
credendum est. Scripsit quidem de sanctitate et de pietate
adversus deos (Cic. de deor. nat. 1, 41, 115), in tertia epistula
autem, ubi de optima vivendi ratione disserit, hoc tinum de
ea re dicit, nihil praestantius esse τοῦ ὅσια περὶ θεῶν δοξάζειν
(Usener Epicurea p. 65), quomodo id fieri oporteat, nullo
verbo explicans, ut non partium studio adductus Cicero l.
c. adiecisse mihi videatur, lectorem librum de sanctitate
legendo ‚,ludi.“

 

